- Ἰ Nostra ipsa aetate studia paroemiograpbica Graeca

magnopere aucta et amplificata esse, cum viri docti .

operam haud exiguam conferrent in proverbiis Graecis
non solum antiquorum temporum sed etiam mediae
recentissimaeque aetatis penitus cognoscendis et perscru—
tandis, quis est, qui nesciat? Itaque liceat mihi, quae
antea in has litteras collata sunt studia industria magis
quam docta et ad antiquos tantum paroemiograpbos
pertinentia silentio praeterire et recentiora sola comme-
morare. In quibus studiis colendis maxime versati sunt
viri docti Otto Orosius, Carolus Krumbacher, N. G.
Pontes, quorum primus libro, qui inscribitur Anal. crit.
ad paroemiogr. Gr. historiam criticam corporis anti-
quorum paroemiographorum adumbravit et corporis par-
tioulum restituit in libro, qui inscribitur Plut. de prov.
Alex, alter Byzantinorum proverbiorum sicut omnino

huius aevi studia amplexus est, tertius et Byzantinis
et noviciis Graecorum adagiis explorandis operam dedit.
At Byzantinorum quoque proverbiorum studia tam re·>
centia esse, mirum non est nobis cogitantibus proximis ·

demum annis complures libros manu scriptos qui
Byzantina proverbia exhibent, inventos⁷ ex bibliothecis
protractos, a viris doctis adhibitos et tractatos esse.
Praestantissimas huius modi collectiones ediderunt Satbas

Μεσ. βιβλ. Va. 1876, Piccolomini Estratti inediti dai
codici Greci 1879, Krumbaoher: Sitzungsber. d. bayr.

 

